# Signaleren

Tegenspelen is wellicht het moeilijkste onderdeel van het bridgespel. De leider heeft het grote voordeel dat hij alle 26 kaarten van zijn partij ziet. Een tegenspeler moet zich redden met zijn eigen 13 kaarten, met informatie uit het biedverloop (eventueel later uit het spelverloop) en met hulp die hij van partner ontvangt.
We kunnen als hulpmiddelen gebruiken:

1. afspraken over het uitkomen
1. afspraken over signalen

We beperken ons in deze les tot het signaleren.

# Soorten signalen

• Het AAN/AF-signaal (attitude)
• Het DISTRIBUTIE-signaal
• Het KLEURPREFERENTIE signaal

### Het AAN/AF signaal

Meestal worden hoge kaarten gebruikt om een kleur die partner speelt aan te signaleren, maar er zijn ook partnerships die het omgedraaid hebben. Er worden in Nederland verschillende methoden gespeeld. Het is meestal de 'derde man' die een AAN/AF-signaal gooit (bijvoorbeeld als partner uitkomt met een aas. Te
onderscheiden zijn:

1. Uw partner komt uit met een honneur, waar u niet overheen kunt of wilt.Wanneer u wilt dat partner deze kleur doorspeelt: sein aan met een hoge kaart (zowel tegen een troef- als tegen een SA-contract).
1. Uw partner komt uit. De dummy speelt een kaart waar u niet overheen kunt.Wanneer u wilt dat partner, als hij aan slag komt, de kleur doorspeelt: sein dan aan met een hoge kaart (zowel tegen een troef- als tegen een SA-contract).
1. Uw partner komt uit met een aas. Sein een doubleton aan, als u een aftroever wilt maken (alleen tegen een troefcontract). In één situatie wordt het AAN/AF signaal niet speciaal door 'de derde man' gegeven:
1. Bij niet bekennen kunt u soms een positief signaal geven in de kleur zelf (hoge kaart). Het kan ook voorkomen dat u geen enkele kaart kunt missen in de kleur die u wilt aanseinen. Sein dan zo snel mogelijk de andere kleur(en) af door middel van een lage kaart. Dit noemt men ook wel ‘vuil’ weggooien.

### Het distributiesignaal

Dit signaal kan van belang zijn als de leider een kleur aanspeelt.
Het distributiesignaal wordt gedaan door de 'tweede of vierde man'.
De meest gebruikte vorm van het verdelingssignaal is: hoog-laag = even.
Wanneer u in een bepaalde kleur bijvoorbeeld eerst een 8 speelt en dan een 3, geeft u daarmee 2, 4 of 6 kaarten aan in die kleur. Speelt u daarentegen in een kleur bijvoorbeeld eerst een 2 en dan een 9, dan geeft u daarmee 3, 5 of 7 kaarten aan.
Het distributiesignaal is vooral van belang in situaties, waarin u of uw partner een aas of een heer moeten ophouden. Sein altijd zo duidelijk mogelijk: als u 5432 heeft, sein dan met de 5 uw even verdeling aan. Zo
duidelijk mogelijk, maar vanzelfsprekend nooit ten koste van een slag. Van 10532 gooit u niet de 10, maar
de 5.

 DUMMY:
♠ 532
♥ 874              	Uw kaart:
Partner:             ♦ H3               	♠ B74
???                    ♣ HVB84        	♥ 10532
                            	♦ A62
♣ A53

Het contract is 3 SA, na een biedverloop van 1SA - 3SA .
Uw partner is gestart met ♠6, de dummy speelde ♠2 en u ♠B, onder het motto ‘de derde man doet wat hij
kan’, want uw partner heeft een honneur(s) in schoppen (uitkomstregel: ‘kleintje belooft plaatje’).
In slag 2 speelt de leider zuid ♣10 en uw partner speelt ♣2 bij. De dummy speelt ♣4.
Welke kaart speelt u bij en waarom?

Antwoord:
U duikt de klaveren één ronde, partner heeft waarschijnlijk een driekaart en dan is de communicatie tussen
leider en dummy verbroken.
Had partner hoog-laag gespeeld (=even) dan duikt u de klaveren twee ronden.

### Het kleurpreferentiesignaal

Dit signaal komt niet erg veel voor. Het geldt alleen in troefcontracten en in de situatie, dat er sprake is van aftroefmogelijkheden.
Het kleurpreferentiesignaal wordt meestal gegeven door de 'eerste man'. Dit signaal moet partner duidelijk maken met welke kleur hij terug moet komen, bijvoorbeeld na het maken van een aftroever.
Een hoge kaart betekent: "Kom met de 'hoogste' kleur terug" (de troefkleur sluiten we even uit, want we zijn bezig om aftroevers te maken). Een lage kaart vraagt om het tegenovergestelde, dus de 'laagste' kleur van de over gebleven kleuren.
Deze versie van een kleurpreferentiesignaal heet Lavinthal.
Een voorbeeld: Het contract is 4♠ en uw partner komt uit met ♥2.

DUMMY:
♠ HVB5
♥ HVB 		Uw kaart:
Partner: 	♦ VB 		♠ 2
♥2 		♣ VB42 	♥ A108543
♦ A63
♣ 753

U pakt harten Aas. Speelt u harten na? Zo ja, welke harten en waarom?

Antwoord:
Speel uw hoogste harten, ♥10, terug. Als partner nu kan troeven zal hij begrijpen dat hij van de overgebleven twee kleuren (klaveren en de ruiten) de hoogste (ruiten) na moet spelen. U komt dan met ruiten weer aan slag en kan partner nog een introever geven.

Een tweede voorbeeld:
Biedverloop:
West 	Noord 	Oost 	Zuid
- 	- 	1♠ 	2♥
Pas	 4♥ 	pas 	pas
pas 	pas
Uw partner (west) komt uit met ♠10.
DUMMY:
♠ 975
♥ H104 	Uw kaart:
Partner: 	♦ A104 	♠ AHB83
♠10 		♣ AVB10 	♥ B32
♦ VB963
♣ -
Wat is uw verdedigingsplan in dit spel?
Daarbij moet u zich het volgende afvragen:

1. Wat weet ik van het aantal schoppen van mijn partner?
1 Wij moeten 4 slagen halen. Welke denk ik dat dat kunnen worden?
1. Hoe kan ik het mijn partner zo duidelijk mogelijk maken?

Antwoorden:

1. Waarschijnlijk twee.
1. ♠H, ♠A, schoppen getroefd door partner, klaveren na getroefd.
1. Speel na ♠H en ♠A de laagste schoppen, ♠3, na.
